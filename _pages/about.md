---
layout: about
title: about
permalink: /
#subtitle: <a href='#'>Affiliations</a>. Address. Contacts. Motto. Etc.

profile:
  align: right
  image: provaGithub.JPG
  image_circular: false # crops the image to make it circular
  more_info: >
     <p>Fano (PU), Italia </p>

#selected_papers: true # includes a list of papers marked as "selected={true}"
social: true # includes social icons at the bottom of the page

#announcements:
#  enabled: true # includes a list of news items
#  scrollable: true # adds a vertical scroll bar if there are more than 3 news items
#  limit: 5 # leave blank to include all the news in the `_news` folder

#latest_posts:
#  enabled: true
#  scrollable: true # adds a vertical scroll bar if there are more than 3 new posts items
#  limit: 3 # leave blank to include all the blog posts
---

Ciao a chiunque stia leggendo in questo momento. Mi chiamo Tommaso Menghini e sono nato a Fano, una città di **mare** in provincia di Pesaro-Urbino nelle Marche, il 4 Agosto del 2001. Ho praticato calcio dalla prima elementare fino alla prima superiore, tanti anni! Del resto è il mio sport preferito, tant'è che non mi perdo una partita della mia squadra del cuore: la **Juve**! 

Il calcio non è la sola passione che mi porto dietro da un po', perché se da piccolino, quando rientravo da scuola mi mettevo subito a guardare i cartoni animati, oggi posso vantare una bella collezione di fumetti! Il mio preferito? **Dragon Ball**. Il più bello? Probabilmente **Berserk**. 

I fumetti hanno avuto un ruolo importantissimo nella mia vita, in quanto poi mi hanno introdotto al mondo del libro. **Leggere**, oggi, è la parte della giornata che mi dà più soddisfazione (anche se ritagliarsi il tempo per farlo è complicato). Il mio preferito? **On the road** di Jack Kerouac. Il più bello? Deve ancora essere scritto.

Dopo il liceo ho deciso di proseguire gli studi a Milano, all'[Università degli Studi Milano-Bicocca](https://www.unimib.it/) frequentando il corso triennale e poi magistrale in Scienze Statistiche ed Economiche. Ho intrapreso questo percorso perché mi appassionava la Matematica (ed ero anche bravino), ma anche per la natura ecclettica della materia. Del resto la **Statistica** è definita come *ancillare*, in quanto presente trasversalmente in quasi tutte le discipline scientifiche.

Nei cinque anni di studio mi sono particolarmente appassionato ad una branca della Statistica, che viene definita **bayesiana**. Il paradigma bayesiano si basa sul concetto di aggiornare le proprie convizioni *a priori* attraverso l'osservazione del fenomeno, per ottenere delle convinzioni *a posteriori*. Le differenze con il paradigma classico, frequentista, sono talmente tanto profonde dal non esaurirsi nel semplice confronto di metodologie statistiche. Quest'ultime hanno origine dai fondamenti filosofici della teorie della conoscenza e coinvolgono l'intera Statistica sin dal suo momento induttivo. 
